#-*- mode: mandoku-view; -*-
#+DATE: 2015-08-30 20:31:37.007366
#+TITLE: 金剛頂超勝三界經說文殊五字真言勝相
#+PROPERTY: CBETA_ID T20n1172
#+PROPERTY: ID KR6j0396
#+PROPERTY: SOURCE Taisho Tripitaka Vol. 20, No. 1172
#+PROPERTY: VOL 20
#+PROPERTY: BASEEDITION T
#+PROPERTY: WITNESS T@JIA
#+PROPERTY: LASTPB <pb:KR6j0396_T_000-0709a>¶¶¶¶¶
#+PROPERTY: LASTPB <pb:KR6j0396_T_001-0709a> ¶¶¶¶
#+PROPERTY: JUAN 1
¶
¶
No. 1172¶
金剛頂超勝三界經說文殊師利菩薩祕密心真言¶
一卷¶
¶
大興善寺¶
¶
三藏沙門大廣智¶
不空奉　詔譯¶

爾時金剛手菩薩摩訶薩等一切菩薩。皆於¶
毘盧遮那佛前。各自說心真言印。於是曼殊¶
室利菩薩摩訶薩。從座而起白佛言。世尊我¶
今為欲利益未來一切諸有情故。速得成就¶
摩訶般若波羅蜜多。若人纔誦一遍。如誦八¶
十四千十二圍陀藏經。若誦兩遍。文殊師利¶
普賢隨逐。四眾圍遶加備。是慈無畏護法¶
善神在其人前。阿難白文殊師利言。當說此¶
真言。時十萬億佛現。如是諸佛一一毛孔¶
出十萬億菩薩。一一菩薩毛孔各出十萬億¶
龍王。一一龍王毛孔各出十萬億龍女。一一¶
龍女毛孔復出十萬億青象。一一青象毛孔¶
各出十萬億白象。一一白象毛孔各出十萬¶
億香象。一一香象毛孔¶
。復出十萬億寶院。一一寶院¶
復出十萬億八功德水池。池四寶合成。
<pb:KR6j0396_T_001-0709b>¶
一一寶池皆出十萬億閻浮檀金光。復於一¶
一光中皆現十萬億圓光。圓光化出十¶
萬億天女。嚴持種種供養。如是殑伽沙數四¶
眾。一時共集大會。同音說此真言。證三摩¶
地三昧。我今略說少耳。知其功德無量。即說¶
五字真言曰。¶

阿囉跛左娜¶

若善男子善女人。有能持此真言。纔誦一遍¶
即入如來一切法平等。一切文字亦皆平等。¶
速得成就摩訶般若。為諸弟子授此心真言¶
時。令結密印。以二手金剛縛。並建忍願屈上¶
節如劍形。印上承華散壇供養。然應告。¶
此心法門一切如來祕密最勝。慎勿輕爾為¶
愚人說。破汝三昧戒。善諦思惟。¶

阿者是無生義。¶

囉清淨無染離塵垢義。¶

跛亦無第一義諦諸法平等義。¶

左者諸法無有諸行義。¶

娜者諸法無有性相。言說文字皆不可得¶
義。¶

以娜字無有性相故。左字無有諸行。以左¶
字無有諸行故。跛字無第一義諦。以跛字無¶
諦故。囉字無有塵垢。以囉字無有¶
塵垢故。阿字法本不生義。善男子當觀是心¶
本來清淨無所染著。離我我所分別之相。入¶
此門者名三摩地。是真修習。當是人如¶
來印可。殊勝功德不可思議。若誦一遍能除¶
行人一切苦難。若誦二遍除滅億劫生死¶
重罪。若誦三遍三昧現前。若誦四遍總持不
<pb:KR6j0396_T_001-0709c>¶
忘。若誦五遍速成無上菩提。若能一心獨處¶
閑靜。梵書五字輪壇。依法念誦滿一月已。曼¶
殊菩薩即現其身。或於空中演說法要。是時¶
行者得宿命智。辯才無礙神足自在。勝願成¶
就福智具足。速能諧證如來法身。但心信¶
受。經十六生決成正覺。若不辦建壇¶
場。香花供養及書本尊。以用香泥塗舍利¶
塔。梵寫五字真言。旋遶念誦五十萬遍。文殊¶
菩薩現其前而為說法。當得宿命辯才。一¶
切如來諸菩薩等。及執金剛恒沙聖眾。常加¶
護念速滿諸願。疾證菩提。¶
。¶
經云文殊師利常住東北清涼山一萬菩薩以為眷族又云一切諸佛之母於三世中能現三世中能現三寶又云過去已成佛道號龍種上智尊王如來又云現在北方今成佛道號歡喜藏摩尼寶積如來又云未來當成佛道號普見如來又云一切如來般若藏又云供養文殊所得福報尚勝供養一切諸佛又云若有眾生聞文殊名除却十二億生死之罪若禮拜供養者生生之處但生諸佛家為文殊師利威神所護云云，長治二年九月日辰時書之言勝相一卷一卷